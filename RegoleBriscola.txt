REGOLE DI GIOCO
La briscola è un popolare gioco di carte giocato con un mazzo di 40 carte, di quattro semi; solitamente giocato con 2 o 4 (2 coppie) giocatori. Si gioca con un mazzo di 40 carte diviso in 4 semi. I punti per ciascuna partita sono in totale 120, vince chi ne realizza almeno 61; se i punti sono 60 il gioco è pari. Terminata la preparazione del tavolo: ogni giocatore ha 3 carte in mano, mentre la prima del mazzo, che viene scoperta e posta sul tavolo per designare il seme di briscola sarà l'ultima ad essere pescata, dopodiché iniziano una serie di mani. Ogni giocatore giocherà la sua carta, in ordine, con lo scopo di aggiudicarsi la mano o di totalizzare il maggior numero di punti da solo o nel gioco di coppia. Le casistiche a fine mano sono:se una carta è briscola e le altre no, vince chi ha giocato la briscola se sono dello stesso seme (briscola o non) vince chi ha giocato la carta dal valore più alto. A parità di valore, vince il numero; se non sono dello stesso seme e nessuna è briscola, vince colui che ha giocato la carta per primo. Il giocatore che vince la mano, prende poi tutte le carte poste sul tavolo e le ripone (coperte) davanti a sé; in seguito sarà il primo a prendere la prima carta del tallone, seguito da tutti gli altri sempre in senso antiorario, e sarà sempre il primo ad aprire la mano successiva, e quindi a decidere il nuovo seme di mano. La partita consiste in diverse mani che si concludono con l'esaurimento del tallone, alla fine del quale si ha l'ultima mano la quale è gioco forza costituita da tre prese, che avvengono senza pescare altre carte, in quanto queste sono finite.
